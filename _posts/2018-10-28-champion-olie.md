---
layout: page
title: Champion olie
img: /images/headers/h1.png
btn: Direct een afspraak maken
blink: /contact.html	
---
<div class="container">
	<h3>Champion: motoroliën voor personenwagens tot het uiterste doorontwikkeld</h3>
	<br>
	<p>Smeermiddelen spelen een steeds belangrijkere rol bij de prestaties, doordat ze ervoor zorgen dat zowel de motor als de bestuurder hun volledige potentieel kunnen bereiken. Zonder smeermiddelen zouden geen van de machines die we als vanzelfsprekend ervaren prestaties kunnen leveren. Ze moeten met zorg worden gekozen om de prestaties en de levensduur van het voertuig te optimaliseren. Nog maar twee decennia geleden was het kopen van motorolie relatief simpel. De olie was mineraal, semi-synthetisch of synthetisch, en 10W-40 of 15W-40 was geschikt voor de meeste modellen. De markt voor motoroliën voor personenwagens is inmiddels structureel veranderd door een aantal factoren. Tegenwoordig kunnen oliën in drie hoofdgroepen worden onderverdeeld (zie de grafiek). De drie factoren die de smeermiddelenmarkt voor personenwagens beïnvloeden, zijn:</p>
	<br>
	<h3>Factor 1) EUROPESE EMISSIEWETGEVING</h3>
	<br>
	<p>Milieuaspecten hebben geleid tot de introductie van emissiewetgeving – de zogenoemde Euronormen. In deze normen is vastgelegd hoeveel stikstofoxiden (NOx), koolmonoxiden (CO), roet (vaste deeltjes) en koolwaterstoffen voertuigen mogen uitstoten. De Euronormen hebben de OEM’s (Original Equipment Manufacturers) verplicht om speciale apparatuur te installeren om de schadelijke uitlaatgassen te reduceren: nabehandelingssystemen, katalysatoren (oxidatiekatalysatoren, driewegkatalysator) of filters (zoals een DPF, ook wel roetfilter genoemd).</p>
	<p>De meeste auto’s die minder dan vijf jaar oud zijn, zijn uitgerust met nabehandelingssystemen zodat ze voldoen aan de Europese regelgeving. In het instructieboekje van nieuwe auto’s wordt verwezen naar een Euronorm, bijvoorbeeld Euro 5. Bij Wolf Oil Corporation houden we de nieuwe regelingen en ontwikkelingen van de fabrikanten nauwgezet in de gaten en passen we onze smeermiddelen aan de nieuwste ontwikkelingen op motorengebied aan. De ‘LOW SAPS’-oliën zijn hiervan een goed voorbeeld. Deze oliën bevatten zeer lage gehalten aan sulfaatas, zwavel en fosfor (het Engelse acroniem hiervoor is SAPS) om beschadiging van het nabehandelingssysteem te voorkomen. Conventionele SAPS-smeermiddelen zouden de werking van dure nabehandelingssystemen snel teniet doen door chemische beschadiging van de katalysator en/of verstopping van het roetfilter.</p>
	<p>De LOW SAPS-smeermiddelen zijn gewoonlijk oliën met een lage viscositeit, meestal 5W-30, gebaseerd op synthetische basisoliën van de hoogste kwaliteit. Deze smeermiddelen van topkwaliteit vormen het snelst groeiende marktsegment in de EU en hun aandeel zal blijven stijgen. Om zich van de concurrentie te onderscheiden hebben de OEM’s elk een eigen benadering van de nabehandelingssystemen. Dit heeft vergaande gevolgen voor de smeermiddelenmarkt omdat elk voertuig zijn eigen, perfect op het voertuig afgestemde olie nodig heeft.</p>
	<p>Onze OEM SPECIFIC-serie met speciaal samengestelde smeermiddelen voldoet niet alleen aan de specificaties van de grootste OEM’s, maar overtreft deze zelfs. We bevelen deze serie aan voor moderne voertuigen met de modernste motoren en nabehandelingssystemen. Het gebruik van oliën die door de OEM’s zijn goedgekeurd, betekent dat het garagebedrijf en de klant zich geen zorgen hoeven te maken omdat superieure prestaties onder alle rijomstandigheden gegarandeerd zijn. Dankzij de geavanceerde additieventechnologie en basisolie van uitstekende kwaliteit bieden deze specifieke smeermiddelen een optimale bescherming en levensduur voor de motor en het nabehandelingssysteem.</p>
	<br>
	<h3>Factor 2) DUURZAAMHEID</h3>
	<br>
	<p>Als bestuurders verwachten wij van onze auto’s probleemloze prestaties; veel kilometers en weinig tijd in garages voor onderhoud en olieverversen. Tegelijkertijd worden voertuigen steeds krachtiger, zijn ze vaak uitgerust met een turbocompressor en directe brandstofinspuiting, zijn de motoren kleiner en hebben ze minder cilinders, en vaak lopen ze op een nieuw type brandstof (biodiesel). Door al deze factoren zijn er geavanceerde oliesamenstellingen nodig.</p>
	<p>Onze NEW ENERGY-oliën zijn ons antwoord op de duurzaamheidseisen. Deze geavanceerde oliën zijn ideaal voor moderne, krachtige voertuigen onder veeleisende omstandigheden zoals stadsverkeer, start-stopsystemen, lange ritten op hoge snelheid en zo verder. Speciaal geselecteerde actieve componenten gaan verontreiniging tegen en zorgen voor een optimale reinheid. Op efficiënte wijze onderhouden ze de voertuigsystemen en verhogen ze het motorvermogen, waardoor een lange en probleemloze werking is gegarandeerd.</p>
	<p>Voertuigen jonger dan vijf jaar maken slechts 34% uit van de Europese markt.</p>
	<p>Op onze wegen rijden oudere auto’s in overvloed rond, en ook met hun specifieke eisen moet rekening worden gehouden. Het betreft vaak benzinemotoren met turbocompressor en dieselmotoren met directe brandstofinspuiting die vooral de gangbare smeermiddelen gebruiken: 5W-40- en 5W-30-oliën die zijn ontwikkeld voor auto’s zonder nabehandelingssystemen. De vraag naar dergelijke oliën is momenteel stabiel.</p>
	<p>Onze LIFE EXTENSION-smeermiddelen garanderen de ultieme bescherming van voertuigen die vele kilometers rijden onder zware omstandigheden. Hun uitgebalanceerde samenstelling vermindert slijtage en houdt alle onderdelen perfect schoon. Deze oliën zorgen ervoor dat de auto dezelfde prestaties levert als toen hij de showroom uit reed.</p>
	<p>Er is nog altijd vraag naar minder hoogwaardige olie zoals 15W-40 of 20W-50. Deze oliën worden voornamelijk gebruikt in minder jonge voertuigen en de vraag ernaar daalt dan ook gestaag. Iets oudere auto’s kunnen optimaal profiteren van onze ACTIVE DEFENCE-smeermiddelen, die een betrouwbare smering van alle onderdelen, een goede bescherming en gemakkelijk starten garanderen – zelfs in de winter.</p>
	<br>
	<h3>Factor 3) BRANDSTOFVERBRUIK</h3>
	<br>
	<p>De noodzaak van een lager brandstofverbruik en een lagere CO2-uitstoot heeft een grote impact op de markt voor smeermiddelen. Vanaf 2012 is in de EU een boetesysteem van kracht voor OEM’s dat is gebaseerd op een CO2-uitstoot van meer dan 130 g/km. Hier kunt u er meer over lezen.Rijdt u met een recente, milieuvriendelijke auto en wilt u uw brandstofkosten nog verder terugdringen? Dan is de ECO FLOW-serie iets voor u. Deze volledig synthetische oliën zijn speciaal samengesteld om het brandstofverbruik te minimaliseren en de CO2-uitstoot van de nieuwste generatie voertuigen te verminderen. Dankzij hun uitzonderlijk lage viscositeit hebben ze in elk temperatuurbereik een uitstekende dunvloeibaarheid en zorgen ze voor een optimaal brandstofverbruik. Innovatieve chemische stoffen die in hun samenstelling worden gebruikt, garanderen prestaties en duurzaamheid, zonder de bescherming te kort te doen.</p>
	<br>
	<h3>Rijden in de toekomst</h3>
	<br>
	<p>Jaar na jaar wordt de trend naar hoogwaardige smeermiddelen met een lage viscositeit die het brandstofverbruik verlagen groter. Door de milieuproblematiek zal het gebruik van dunvloeibare oliën en biobrandstoffen blijven toenemen. Er zal nog meer vraag ontstaan naar nieuwe Low SAPS-oliën en naar geavanceerde samenstellingen die milieuvriendelijk zijn zonder de olieverversingstermijn of de levensduur van de motor nadelig te beïnvloeden.Bij Wolf Oil Corporation lopen we voorop bij deze ontwikkelingen. We zijn er trots op dat we hoogwaardige oliën met uiterst geavanceerde technologieën kunnen aanbieden tegen een aantrekkelijke prijs. Al onze oliën voor personenwagens worden geleverd met de beste service en ondersteuning voor onze klanten en partners.</p>
</div>